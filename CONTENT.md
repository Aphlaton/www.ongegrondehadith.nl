<div class="top">
<div class="greeting"> Beste lezer, welkom in vrede! </div>

De Koran -- door God geopenbaard, recht leidend en vol wijsheid --
bevat een duidelijke waarschuwing: *hadith-collecties doen afdwalen van
Gods pad*.

Deze tekst:

1. licht Gods waarschuwing uit,
2. ontkracht de *Koran interpretatie trucs* waarmee
   hadith-collecties autoriteit wordt gegeven, en
3. laat zien hoe de hadith-collecties op belangrijke punten
   in tegenspraak zijn met de Koran.

</div>


## Wat zijn de *hadith-collecties* precies?

Op [Wikipedia](http://nl.wikipedia.org/w/index.php?title=Hadith&oldid=30711252)
vinden we de volgende definitie:

> De Hadith (Arabisch: أحاديث (meervoud), حديث (enkelvoud), 'dat wat
> verteld wordt') zijn [...] overleveringen over het doen en laten en de
> uitspraken van Mohammed. Via deze overleveringen kent men de *soenna*,
> de manier van de profeet. Voor de overgrote meerderheid van de moslims
> vormen de Hadith een aanvulling op en interpretatie van de Koran.

Tegenwoordig betekend het woord 'hadith' iets anders dan in de Koran,
om verwarring te voorkomen wordt in deze tekst de term *hadith-collecties*
gebruikt om deze moderne betekenis aan te duiden.

Een paar breed geaccepteerde feiten over de hadith-collecties op een rij:

* In tegenstelling tot de Koran zijn ze niet geopenbaard door God,
* maar verzameld meer dan 200 jaar na het overlijden van de profeet,
* intussen zijn ze van-mond-tot-mond overgeleverd.
* In tegenstelling tot de Koran zijn ze grotendeels verschillend per
  'islamitische stroming' (sjiieten, soennieten, etc.),
* en ze behoeven een hele boekenplank of -kast, terwijl de Koran in één
  boek past.

Wat de overgrote meerderheid van de moslims over het hoofd ziet is dat
de hadith-collecties:

* ...verboden zijn door God. (69:40-51, 66:3-5, 18:27, 6:112-116)
* ...worden gebruikt voor het interpreteren en vertalen van de Koran.
* ...zichzelf en de Koran op vele punten tegenspreken.
* ...compleet achterlijke normen, waarden en regels voorschrijven.
* ...slavernij goedkeuren (terwijl de Koran dat veroordeeld).
* ...absurde verhalen bevatten.
* ...niet makkelijk zijn.

Herhaaldelijk kunnen we in de Koran lezen dat God deze duidelijk en makkelijk
voor ons heeft gemaakt (24:1; 54:17,22,32,40).  Ook draagt God ons op
de Koran *zelf* te lezen (17:14, 96:1-5), daarbij gebruik makende van
onze intelligentie (38:29, 39:18).

Ondanks dat het in deze internet-tijd zo makkelijk is om de Koran te
lezen hebben veel gelovigen hem nog nooit gelezen in een taal die ze
begrijpen.  Het aantal dat een hadith-collectie heeft gelezen ligt nog
veel lager.  Het gebrek aan zelf-studie geeft 'imams' en andere voorgangers
erg veel macht, aangezien zij nu Gods wil mogen uitleggen.  Sommige
voorgangers raden hun volgelingen zelfs aan niet te proberen de Koran zelf
te lezen en te begrijpen!


<a name="hadith-in-koran"></a>
## Het woord *hadith* in de Koran

De moderne betekenis van het woord *hadith* is "overleveringen over het
doen en laten en de uitspraken van Mohammed". In de Koran wordt het woord
*hadith* 26 keer gebruikt, maar met een compleet andere betekenis.  In
het Arabisch waarin de Koran is opgeschreven betekend *hadith*:
vertellingen, overlevering, verhaal of gezegden.  Aangezien de
hadith-collecties zoals wij die kennen pas 200 jaar na de openbaring van
de Koran zijn samengesteld, was Mohammed onbekend met de moderne
betekenis van dit woord.

In de volgende verzen komt het woord voor: 4:42,87,140; 6:68; 7:185;
12:6,21,101-111; 18:6; 20:9; 23:44; 31:6; 34:19; 39:23; 45:6; 51:24;
52:34; 53:59; 56:81; 66:3; 68:44; 77:50; 79:15; 85:17 en 88:1.

We kunnen de volgende opmerkelijke conclusies trekken uit deze verzen:

1. God gebruikt het woord *hadith* zowel om de Koran zelf aan te duiden,
   als in haar algemene betekenis (vertelling).

2. In de Koran betekent het woord *hadith* nooit: "overleveringen over
   het doen en laten en de uitspraken van Mohammed".  Begrijpelijk
   gezien de hadith-collecties zoals wij die kennen pas 200 jaar later
   zijn samengesteld.

3. In vers 12:111 lezen we dat de Koran (hier aangeduid met het woord
   *hadith*) een "detaillering van alle dingen" en een "gids voor hen
   die accepteren" is.  Ofwel de Koran is voldoende gedetailleerd is
   als leidraad voor de gelovigen.

4. In vers 31:6 lezen we dat er mensen zijn die "ongefundeerde *hadith*
   accepteren" wat tot "afdwalen van het pad van God" leid.  Het woord
   *hadith* draagt hier logischerwijs de algemene betekenis (vertelling,
   overlevering, etc.)

5. In vers 4:87 en 39:23 lezen we dat de Koran de beste en meest
   betrouwbare *hadith* is.

6. Slechts één keer, in vers 66:3, wordt het woord *hadith* gebruikt met
   betrekking tot Mohammed.  In dat vers en de twee daar op volgende
   verzen (66:3-5) lezen we hoe God streng optrad tegen het verspreiden van
   een vertelling/verhaal (hadith) buiten de Koran om.

7. In de Koran wordt **nooit** in positieve zin verwezen naar de
   hadith-collecties.

Op 3 plaatsen in de Koran -- 7:185; 45:6 en 77:50 -- vraagt God ons
expliciet welke *hadith* wij volgen: de Koran, of een andere die niet
van Hem afkomstig is?  Eén van deze verzen luidt:

> 45:6 Dit zijn Gods tekenen (ayaat) die Wij aan jullie voordragen met
> waarheid. Dus, welke overlevering (hadith), na God en zijn tekenen,
> erkennen zij?

Als iemand ons verteld dat er vanuit de Koran wordt verwezen naar de
hadith-collecties dan kunnen we met zekerheid vaststellen dat deze
persoon slecht is voorgelicht en/of geen eigen onderzoek heeft gedaan.

Om zeker te weten hoe de Koran het woord *hadith* gebruikt zullen we
zelf moeten lezen...  Aangezien het slecht 26 keer voor komt (in de
hierboven benoemde verzen), is onderzoek gemakkelijk te zelf te doen.

Vergeet daarbij niet:

* De context van deze verzen te beschouwen -- vaak behoren verzen tot
  een thema dat over meerdere verzen wordt behandeld.

* Meerdere vertalingen naast elkaar te bekijken -- bijvoorkeur de
  meer letterlijke en/of woord-voor-woord vertalingen (i.p.v. de meer
  hadith-collectie geïnspireerde vertalingen).

* God te vragen ons te leiden in onze zoektocht naar de waarheid.
  Zoals de Koran vaak herhaald: Hij leidt wie Hij wil.
  De kwaliteiten van mensen die Hij tot zich leidt worden eveneens
  genoemd in de Koran.


## De omvang van de hadith-collecties

De Koran bestaat uit ongeveer 6000 verzen verdeeld over 114
hoofdstukken.

Er zijn in totaal ongeveer 700.000 hadith-collectie-stukken.  Aangezien
een stukje hadith-collectie gewoonlijk veel meer tekst bevat dan een vers
in de Koran vullen ze samen een grote boekenkast of een kleine
bibliotheek.  Meestal word slechts 1% betrouwbaar (sahie) geacht door de
samenstellers van de 'populaire hadith-collecties':

* *Al-Bukhari* verzamelde ongeveer 600.000 stukken en accepteerde er
  slechts 7275 (~1%).
* *Muslim* verzamelde ongeveer 300.000 stukken en accepteerde er slechts
  4000 (~1%).

Deze populaire hadith-collecties behoeven op zijn minst een boekenplank.



# Interpretatie trucs om hadith-collecties autoriteit te geven

Hieronder worden de veel gebruikte *Koran interpretatie trucs*
één-voor-één weerlegd.  Volgens deze trucs zouden de hadith-collecties
hun autoriteit ontlenen van de Koran.  Maar niets is minder waar, de
Koran waarschuwt ons juist voor deze "ongegronde overleveringen".


## Truc 1: "Gehoorzaam de boodschapper"

Een veel gebruikt argument om de hadith-collecties autoriteit te geven
is dat er in de Koran staat "gehoorzaam de boodschapper".  Inderdaad
vinden we in de Koran deze instructie in verschillende vormen (3:132;
4:13,59,69,80; 5:92; 9:71; 24:52,54,56; 33:36,71; 49:14; 64:12).  Maar
is deze instructie genoeg om hadith-collecties autoriteit te geven of
niet?

Opmerkelijk is dat de woorden "gehoorzaam de boodschapper" nooit op
opzichzelfstaand worden gebruik; meestal worden ze in één zin genoemd
met "gehoorzaam God".

We moeten ons afvragen hoe we deze instructie het best kunnen opvolgen:
hoe kunnen we God en Zijn boodschapper gehoorzamen?

Het lijkt voor de hand liggend dit te doen door het bericht dat God tot
ons zond via Zijn boodschapper te accepteren en nauwlettend op te
volgen.  Bijvoorbeeld: in de Koran staat herhaaldelijk dat we door gebed
en moreel gedrag dichter tot God kunnen komen.  Ook lezen we in de Koran
over Mohammed, zoals God dat tot ons heeft neer gezonden!

Minder voor de hand liggend is om te proberen de boodschapper's
doen-en-laten te volgen aan de hand van overleveringen die eerst meer
dan 200 jaar mondeling zijn overgeleverd.  En het kleine deel (~1%) van deze
overleveringen dát betrouwbaar wordt geacht, is op vele punten
in tegenspraak met de Koran en zichzelf.


## Truc 2: Mohammed als voorbeeld/onderwijzer

De volgende verzen worden ook veel aangehaald als redenen om
hadith-collecties te accepteren:

> 3:31 Zeg: "Indien gij God liefhebt, volgt mij (Mohammed), God zal u
> liefhebben en uw zonden vergeven. God is Vergevensgezind, Genadig."

> 3:32 Zeg: "Gehoorzaamt God en de boodschapper", maar als zij zich
> afwenden, dan heeft God de ongelovigen niet lief.

> 33:21 Inderdaad, in de boodschapper van God is een goed voorbeeld
> gesteld voor ieder die naar God en de laatste dag uitkijkt, en God
> constant herinnert.

> 2:129 Onze Heer, en zend tot hen een boodschapper uit hun midden, die
> hen Uw verzen voordraagt en die hen het boek en de wijsheid
> onderwijst, en hen reinigt. U bent de Nobele, de Alwijze."

> 3:164 God gaf een grote gunst aan zij die erkenden door hen een
> boodschapper uit hun midden te sturen die Zijn verzen voordraagt, hen
> verbetert en hen het boek en de wijsheid onderwijst, terwijl zij
> daarvoor in duidelijke dwaling verkeerden.

Velen geloven dat Mohammed geen fouten maakte, maar in de Koran lezen we
dat hij -- ondanks zijn goede karakter en hoge moreel -- meer dan eens
gecorrigeerd is door God (33:37; 66:3-5; 80:1-16).  Toch spreekt de Koran
overwegend positief over Mohammed; hij is duidelijk een goed voorbeeld en een
onderwijzer voor ons.

Net als bij interpretatie truc 1 moeten we ons afvragen hoe we deze
instructie het beste kunnen opvolgen: hoe kunnen we Mohammed als
voorbeeld/onderwijzer nemen?

Het lijkt voor de hand liggend om dat te doen door: (1) zijn goede
handelen en instructies die hij kreeg van God **zoals beschreven in Zijn
Koran** als voorbeeld te nemen, en (2) het enige dat hij mocht
onderwijzen van God -- de Koran -- te accepteren.  En aangezien God ons
verbied onderscheid te maken tussen Gods boodschappers (2:136), moeten
we de andere boodschappers -- over wie ook veel staat geschreven in de
Koran -- op een gelijke manier als voorbeelden/onderwijzers nemen.

Minder voor de hand liggend is om deze verzen te interpreteren als Gods
instructie om een 200 jaar later door mensen verzamelde en betrouwbaar geachte
collectie van-horen-zeggen-teksten als belangrijke gids op het pad van God.
Laat staan deze dubieuze overleveringen te gebruiken om de zo
wonderbaarlijke Koran mee te interpreteren en vertalen.
God waarschuwt ons in de Koran zelfs herhaaldelijk (31:6; 66:3; 6:112-116)
deze fout niet te maken!


## Truc 3: De sharia-rechtspraak

Het woord *sharia* wordt slechts 2 keer gebruikt in de Koran met als
betekenis 'wet', in 5:84 en in 45:18.  De moderne betekenis van het
woord *sharia* is: een rechtspraak-systeem dat voornamelijk gebaseerd is
op hadith-collecties en de meningen van zogenaamde islam-geleerden.

Er is geen enkele basis voor deze rechtspraak in de Koran.  De
sharia-rechtspraak botst zelfs op vele punten met de leringen van de
Koran: zo worden vrouwen achtergesteld, slavernij goedgekeurd en
gruwelijke straffen op relatief kleine vergrijpen voorgeschreven.

Een belangrijk voorbeeld zo'n contradictie is de sharia-wet die voor het
verlaten van de islam-religie de doodstraf voorschrijft.
Middels het volgende Koran-vers bepaald God voor ons het tegenovergestelde:

> 2:256 Er is geen dwang in de religie; de juist weg is duidelijk te
> onderscheiden van de foute weg. [...]

Dwang en de religie zijn onverenigbaar, want de religie is gebaseerd op
wilskracht en overtuiging; welke betekenisloos zijn onder dwang.

Als op dit belangrijke punt de sharia-rechtspraak en de Koran lijnrecht
tegenover elkaar staan, hoe kan de sharia-rechtspraak dan enige
autoriteit gegeven worden?  Er is maar één conclusie mogelijk: de
sharia-rechtspraak is een truc om mensen te onderdrukken en Gods ware
bericht voor hen te verbergen, wat volgens de Koran tot Gods vervloeking
lijd (2:159).


## Truc 4: "U mag nemen wat de boodschapper U geeft"

Het volgende vers wordt vaak aangehaald als rede om hadith-collecties te
accepteren:

> 59:7 Hetgeen God Zijn boodschapper in voorzag [...] zal niet
> gemonopoliseerd worden de rijken onder jullie. Jullie mogen nemen van
> de boodschapper jullie geeft, maar neem niet wat hij jullie onthoud.
> [...]

We kunnen de volgende conclusies trekken uit dit prachtige vers:

* Niet te nemen wat hij (de boodschapper) ons *niet* geeft; volgens
  dit vers maar ook andere verzen zoals 66:3-5 was het absoluut niet de
  bedoeling dat hij ons meer na liet dan de Koran.
* Ervoor te zorgen dat de waardevolle boodschap van de Koran niet door
  de rijken tot zichzelf gehouden wordt -- een duidelijke aanmoediging
  tot het uitbannen van analfabethisme.
* Dat niemand gedwongen kan worden tot het accepteren van de Koran:
  "Jullie *mogen* nemen van de boodschapper jullie geeft".

Sommigen beweren dat de woorden "Jullie mogen nemen van de boodschapper
jullie geeft" ons toestaan het handelen van de profeet zoals beschreven
in hadith-collecties te gebruiken als spirituele gids.


## Truc 5: De boodschapper geeft ons leiding

In vers 4:115 zou staan dat we Mohammeds leiding moeten volgen.  Niets
is minder waar.  De volgende vertaling is nagenoeg woord-voor-woord, de
twee voorafgaande verzen (4:113-114) zijn ook bijgevoegd.

> 4:113 Zonder God's gunst voor jou en Zijn barmhartigheid,
> als een groep van hen volhardend was jou te misleiden;
> zouden zij niet hebben misleid behalve zichzelf, nog zouden zij jou
> iets kwaad kunnen doen. God heeft tot jou het boek en de wijsheid
> geopenbaard, en Hij heef jou geleerd wat je nog niet wist.  God's
> genade voor jou is groot.

> 4:114 Er is niets goeds in veel van hun vertrouwelijke gesprekken,
> behalve als iemand aanzet tot een liefdadigheid of vriendelijkheid of
> verzoening tussen de mensen. Wie dit doet verlangend naar Gods
> gunst, Wij zullen hem een grote beloning geven.

> 4:115 Eenieder die vijandig is jegens de boodschapper nadat de
> leidraad duidelijk is gemaakt voor hem, en hij volgt iets anders dan
> het pad van hen die erkennen; Wij zullen hem toestaan wat hij gezocht
> heeft en hem tot hel brengen; wat een afschuwelijke bestemming.

Als we goed lezen staat hier dat: we ons niet vijandig tegen de
boodschapper moeten opstellen nadat de leidraad ons duidelijk is
geworden.  Is dat een rede om de hadith-collecties te accepteren: nee.
Maar wel een aanmoediging van God om de Koran te bestuderen en op te
volgen!

In de verzen 5:48-50 wordt Mohammed door God opgedragen slechts dat wat
God aan hem heeft geopenbaard, de Koran, te gebruiken om mensen te leiden.
De kleinste afwijking zou de profeet al een zware staf opleveren
(17:73-75; 10:15-18).


## Truc 6: We moeten verbieden wat Mohammed heeft verboden

Volgens sommigen gebied het volgende vers ons zowel de Koran (hier
*God*) als de hadith-collecties (hier *boodschapper*) te accepteren:

> 9:29 Bevecht hen die zowel God als de Laatste dag niet erkennen onder
> de mensen die het Boek hebben ontvangen; zij verbieden niet wat God en
> Zijn boodschapper hebben verboden, en zij handhaven het systeem van
> waarheid niet; tot zij de schadeloosstelling betalen, in
> bescheidenheid.

Er staat dat een bepaalde groep mensen bevochten moet worden, namelijk
zij die:

* zowel God als de Laatste dag niet erkennen
* het Boek hebben ontvangen
* niet verbieden wat God en Zijn boodschapper hebben verboden
* en het systeem van waarheid niet handhaven

De context van dit vers, die lijkt te beginnen in vers 9:23 of 9:25, is
die van een oorlogstijd; er wordt gesproken over bondgenoten, vijanden,
overwinningen, slagvelden en soldaten.  Het is duidelijk dat dit geweld
alleen is toegestaan ten tijden van oorlog; dit omdat de Koran in andere
verzen verzoening en gelijkmoedigheid jegens ongelovigen
voorschrijft (2:224,256; 10:99; 15:2-3; 18:29; 45:14; 109:1-6; etc).
Het bevechten van die groep moet stoppen als zij "in bescheidenheid" een
"schadeloosstelling" hebben betaald -- deze "schadeloosstelling" wordt
soms uitgelegd als een belasting, maar in de Koran is hier niets over
te vinden.

Het vers 9:29 is erg interessant, vooral met betrekking tot
oorlogssituaties, maar bied geen enkele rede om hadith-collecties te
accepteren.


## Truc 7: Mohammed *verduidelijkt* de Koran voor ons

In de volgende verzen is het Arabische *BaYaNa* vertaald met
*verkondigen*; dit terwijl de meeste vertalingen *verduidelijken* of
*uitleggen* verkiezen.

> 5:15 Mensen van het boek, Onze boodschapper is tot jullie gekomen om
> voor jullie veel te verkondigen (*BaYaNa*) van wat jullie verborgen
> hielden van het boek, en wat veelal negeerden.  Een licht is gekomen
> tot jullie van God en een verduidelijkend boek.

> 3:187 [...] Je zult het verkondigen (*BaYaNa*) tot de mensen en het
> niet verborgen houden.

> 16:44 Met bewijs en de geschriften.  Wij zonden tot jou neer de
> Herinnering om te verkondigen (*BaYaNa*) tot de mensen wat tot hen
> gezonden was, en wellicht zullen zij nadenken.

Het Arabische woord *BaYaNa* heeft 2 betekenissen:

1. een dubbelzinnig bericht uitleggen, of
2. een verborgen bericht verkondigen.

Door het verkiezen van de eerste betekenis wordt geïmpliceerd dat
Mohammed de uitlegger van een dubbelzinnig bericht, de Koran, is.  Maar
dit zou in strijd zijn met andere verzen van de Koran waarin staat dat
God deze juist duidelijk (11:1; 16:89), gemakkelijk te leren (54:17,22,32,40)
en gedetailleerd (6:114; 41:3) heeft gemaakt, en dat Hij deze Zelf aan ons
uitlegt (75:19).

De tweede betekenis is veel logischer: God heeft de Koran persoonlijk
aan Mohammed geopenbaard vervolgens heeft hij deze verkondigd -- een
betekenis die geen enkel ander vers van de Koran tegenspreekt.

In het volgende vers verkondigd God het effect van meervoudige
betekenissen in de Koran op "zij die een zieke in hun harten hebben":

> 3:7 Hij is Diegene die het boek tot jou neerzond -- daarin zijn
> duidelijke tekenen, zij zijn de essentie van het boek; en andere die
> hebben meerdere betekenissen hebben.
> Zij die een ziekte in hun hart hebben verlangen verwarring te
> veroorzaken en verlangen de interpretatie ervan te verdraaien, zij
> zullen de meerdere betekenissen volgen.  Maar niemand weet hun
> betekenis behalve God en zij die goed onderlegt zijn in kennis;
> zij zeggen, "Wij erkennen het, alles is van onze Heer."  Niemand zal
> het herinneren behalve de mensen met verstand.

Dit vers stelt ook dat er een groep mensen is die wel weten wat de
betekenis is, namelijk zij die "zich stevig baseren op kennis", en
zeggen, "Wij erkennen het, alles is van onze Heer".  Het lijkt er
trouwens op dat in het zojuist genoemde statement met de woorden "het"
en "alles" de Koran bedoelt word.


## Truc 9: Inspelen op traditie

Dit is de laatste en waarschijnlijk de meest gebruikte truc.  Voor deze
truc verwijst men niet naar wat er in de Koran staat, maar naar wat er
niet in staat.

De redenering is als volgt: zonder de hadith-collecties missen we
informatie over bepaalde gebruiken die voor de meeste moslims zó
belangrijk zijn dat het onmogelijk is moslim te zijn zonder.

Veelal wordt de volgende gebruiken genoemd als punten waarop de Koran
niet voldoende gedetailleerd is:

* Exacte handelingen tijdens het bidden en ritueel wassen.
* De gebedstijden.
* Kledingvoorschriften.
* De sharia-rechtspraak.

Dat dit een cirkel-redenering betreft is overduidelijk: na eeuwen
te zijn beïnvloed door hadith-collecties zijn allerlei tradities
ontstaan onder de moslims, nu worden die tradities gebruikt om de
noodzaak van de hadith-collecties te onderstrepen.

Daarnaast is deze redenering in strijd met de Koran die herhaaldelijk
aangeeft "voldoende gedetailleerd" te zijn (6:114,119,126,154).



<!--
<a name="stromingen"></a>
## De verschillende 'islamitische stromingen'

De onenigheid over het al dan niet accepteren van bepaalde overleveringen
was een belangrijke oorzaak voor de islamitische stromingen.

> 6:159 Zij die zich opdelen in stromingen behoren niet bij jou. [...]

Dit wordt tegen de profeet gezegd.  Belangrijk is hier dat niet de stroming
zelf, maar juist de *opdelingsmentaliteit* (sektarisme) wordt
veroordeeld.  Het gevolg het bewust opdelen in stroming is dat
we niet meer tot de groep van Mohammed behoren.  Dit terwijl de Koran ons er
herhaaldelijk op wijst "God en Zijn boodschapper" te volgen.

> 23:53 But they tore themselves into disputing factions; each party
> happy with what they have.
> 23:54 Therefore, just leave them in their confusion, for a while.

Hebben de verschillende 'islamitische stromingen' onenigheid?  Vollop
zelfs!

Nog een paar tips uit de Koran die vertellen hoe we sektarisme kunnen
voorkomen:

> 3:103 Hold fast to the rope of God, all of you, and do not split into
> factions.

> 42:14 And they were not divided until after the knowledge came unto
> them, through rivalry among themselves.


<a name="dwang"></a>
## Geen dwang in Gods systeem (Islam)

Er is geen dwang in de Islam en ieder mens heeft het recht, sterker nog
de plicht om zijn of haar eigen verstand te gebruiken en te volgen.
Dit kan gemakkelijk geconcludereerd worden uit onder andere de volgende
verzen:

> 2:256 Er is geen dwang in de godsdienst. Voorzeker, het juiste pad is
> van dwaling onderscheiden; derhalve, hij die de duivel verloochent en in
> God gelooft, heeft een sterk houvast gegrepen, dat onbreekbaar is.
> God is Alhorend, Alwetend.

> 10:99 En indien uw Heer had gewild, zouden allen die op aarde zijn,
> zeker tezamen hebben geloofd. Wilt gij de mensen dan dwingen, gelovigen
> te worden?

> 18:29 Zeg: "Het is de waarheid van uw Heer: laat daarom geloven die
> geloven wil; en niet-geloven die niet wil." [...]

> 25:57 Zeg: "Ik vraag van u geen vergoeding er voor, behalve dat hij,
> die dit wil, de weg naar zijn Heer moge inslaan."

> 73:19 Dit is zeker een vermaning. Dus moge hij die wil, de weg tot
> zijn Heer inslaan.

> 74:37 Aan degene onder u, die vooruit wenst te gaan of degene die wil
> achterblijven.

> 76:29 Voorwaar, dit is een vermaning. Wie het daarom wenst, kieze een
> weg die tot zijn Heer leidt.

Deze verzen maken overduidelijk dat er geen sprake kan zijn van dwang
de godsdienst van God.  Eenieder heeft dus het recht voor zichzelf te
beslissen wat te geloven, en hoe dat in de praktijk te brengen.

Eenieder die wel verkondigd dat er dwang is in Gods religie verdraait
de woorden van de Koran of gaat er, op dit belangrijke punt,
lijnrecht tegen in.

In hadith-collecties vinden we vele voorbeelden van gruwelijke straffen
die Mohammed zou hebben opgelegd aan "islam-verlaters" en zij die tegen
de regel van de Koran, of zelfs hijzelf in zijn gegaan.  Dit soort
gruwelijke straffen, zoals steniging, staan niet in de Koran beschreven!


## Verwerp de hadith op basis van de hadith

Er is zelfs een stuk hadith dat voorkomt in de collectie zowel Muslim
als Ahmad Ibn Hanbal dat verklaart dat de hadith moeten worden
verworpen!

> Abi Sa'eed Al-Khudri, may God be pleased with him, reported that the
> Messenger of God, may peace be upon him, said, "Do not write anything
> from me EXCEPT the Qur'an. Anyone who wrote anything other than the
> Qur'an shall erase it"...




# Zonder de hadith...

## De 'shahada' (getuigenis) zonder hadith

Zonder de hadith is de 'shahada' (getuigenis) slechts wat er in de Koran
wordt genoemd 'la ilaha illallah' (geen god behalve God).

De soennieten maken ervan 'la ilaha illallah, Muhammadur rasulullah'
(geen god behalve God, Muhammad is Zijn profeet), de sjiieten plakken
daar nog 'wa Ali unwali ullah' (Ali is Gods vriend) aan vast. Zowel de
soennieten als de sjiieten spreken een getuigenis uit die niet in de
Koran te vinden is, en maken hiermee onderscheid tussen de profeten
hetgeen de Koran verboden heeft.

> Zeg, "Wij erkennen God en in het geen tot ons is neergezonden, en
> hetgeen werd neergezonden tot Abraham, Ismael, Izaak, Jacob, de
> Patriarchen, en hetgeen gegeven werd aan Mozes, Jezus en de profeten
> van hun Heer.  Wij maken geen onderscheid tussen hen. En aan Hem
> onderwerpen wij ons vredig. (3:84)

De Koran bevat vele stukken die gebruikt kunnen worden als 'shahada'
(getuigenis); het zojuist genoemde Koran vers is daar een goed voorbeeld
van.  Maar zoals wij ook in dat vers lezen is het ons niet toegestaan
onderscheid te maken tussen de profeten.  Beslis voor u zelf: is het
uitbreiden van een in de Koran gevonden getuigenis met namen van
een-of-meer lievelingsprofeten niet een duidelijk voorbeeld van
onderscheid maken?

Niet alleen word er onderscheid gemaakt tussen profeten, ook word er
door de verschillende uitbreidingen op de shahada (getuigenis)
[onderscheid gemaakt tussen 'islamitische stromingen'](#stromingen).



## Het gebed zonder hadith-collecties

Vaak wordt gezegd dat we niet genoeg instructie vinden in de Koran om te
weten hoe we precies moeten bidden en wassen.  Maar de Koran verklaart
volledig gedetailleerd te zijn:

> And We have revealed the Book to you which has clear explanation of
> everything, and a guidance, mercy and good news for those who submit.
> (16:89)

> Shall I then seek a Judge other than God? When it is He Who has
> revealed to you the Book fully detailed? (6:114)

Ofwel: de instructie die we vinden voor het gebed in de Koran is genoeg,
aldus de Koran.  Het feit dat de Koran de gebedshandelingen in grote
lijnen behandeld is geen rede om de hadith te accepteren.

9:112 They are the repenters, the servers, the praisers, the activists,
the bowing, the prostrating, the advocators of good, the forbidders of
evil, and the keepers of God's ordinance. Give good news to those who
acknowledge.

-->


# De Koran over zichzelf

> 2:2 Dit is het boek waar in geen twijfel is, een gids voor de
> gewetensvollen.

> 18:1-2 Alle lof komt God toe Die het Boek tot Zijn dienaar heeft geopenbaard
> en daarin geen kromte heeft gemaakt. Recht leidend.

> 39:28 Een Arabische Koran zonder enige kromheid, opdat zij zich zullen
> hoeden.

> 43:4 En waarlijk is de Oorsprong van het Boek bij Ons, waarlijk verheven,
> vol van wijsheid.

> 4:82 Peinzen zij dan niet over de Koran? En indien het van iemand anders
> dan God afkomstig was, dan zouden zij daarin menige tegenstrijdigheid
> hebben gevonden.

> 25:30 De boodshapper zei, "Mijn Heer, mijn mensen hebben deze Koran
> verlaten."

De Koran (*Al-Qur'an*) is een naam, het betekend *De Oplezing* of *De
Voordracht*.  Op deze manier word ons duidelijk dat er geen andere Koran
is dan deze; wanneer de Koran spreek over andere geschriften dan word de
naam van het betreffende geschrift gebruikt, zoals Bijbel (*Injeel*) en
Thora (*Torah*).

De Koran duid zichzelf ook aan met andere woorden, zoals: boek
(*kitab*), bericht/herinnering (*zekr*), onderscheidmaker (*furqan*) en
geopenbaarde (*tanzil*).  In tegenstelling tot de naam 'Koran' worden
deze woorden ook voor andere geschriften gebruikt.  De volgende
eigenschappen van de Koran worden aan ons kenbaar gemaakt in verzen waar
de naam 'Koran' wordt gebruikt om het boek aan te duiden:

* de Koran is er om mensen mee te waarschuwen (6:19)
* de Koran is gemakkelijk gemaakt om te leren (54:17,22,32,40)
* de Koran is voldoende gedetailleerd (6:114,119,126,154)
* de Koran is in de harten van hen die kennis is gegeven (29:49)
* de Koran is bewaard in een 'originele optekening' (85:21-22)
* de Koran is een interessant boek (72:1)
* de Koran kan niet worden nagemaakt door mensen of geesten (17:88)
* de Koran is een numeriek gestructureerd boek (83:9,20)
* de Koran is een boek van profetieën (74:1-37, 27:82-84, 44:10,15,
  54:1-6, 2:26, 18:9-27, 25:4-6, 10:20, 41:53, 38:1-12, 3:81)
* de Koran kan een berg nederig maken (59:21)
* de Koran bevat een genezing voor de harten (17:82)
* de Koran is wat de volgelingen van de profeet hebben verlaten (25:30)
* de Koran is zonder twijfel geopenbaard door een hogere macht (27:6)
* de Koran moet met aandacht gelezen worden (7:204)
* de Koran verward de ondankbaren met haar woorden (10:15)
* de Koran geeft detail aan de goddelijke wetten (10:38)
* de Koran is gerelateerd aan de zeven paren (15:87)
* de Koran maakt een barrière voor hen die hem verwerpen (17:46)
* de Koran alleen is genoeg om zij die niet erkennen te doen wegrennen
  in aversie (17:45-46)
* de Koran wordt opgelezen bij het ochtendgloren (17:78)
* de Koran zit vol voorbeelden voor de mensheid (17:89)
* de Koran bevat de herinnering (*zikr*) (38:1)
* de Koran wordt afgeraden door zij die afwijzen en zij moedigen aan hem
  te overstemmen (41:26)


# Referenties

Deze site is niet uit de lucht komen vallen!

* [Quran, Hadith and Islam](http://www.masjidtucson.org/publications/books/qhi/qhi.html),
  door Rashad Khalifa.
* [Quran: A Reformist Translation](http://www.amazon.com/Quran-Reformist-Translation-Modern-English/dp/0979671507),
  een vertaling van de Koran naar het Engels die niet beïnvloed is
  door hadith-collecties door Edip Yüksel, Layth Saleh al-Shaiban en
  Martha Schulte-Nafeh.
* [The Word Hadith in The Quran](http://muslimvilla.smfforfree.com/index.php?topic=690.0),
  door Wakas Mohammed.
* Edip Yüksels [www.19.org](http://www.19.org)
* De Engelse [Wikipedia pagina over Koranisme](http://en.wikipedia.org/wiki/Quranism)
* Het [Youtube kanaal](http://www.youtube.com/user/Teddy3inDC) van Teddy in DC (Engels)
* De [site](http://www.free-minds.org) en het [forum](http://www.free-minds.org/forum/) van 'Progressive Muslims' (Engels)
* [Beyond Probability](http://submission.info/downloads/bp.pdf) door Abdullah Arik.


# Vragen, opmerkingen of anderzijds geïnteresseerd?

Meld je dan graag aan bij de [Koranisme groep](https://groups.google.com/forum/?fromgroups#!forum/koranisme).

Als je een opmerking hebt over iets specifieks op deze site, dan kun je
[een 'issue' aanmaken](https://github.com/oneknlr/www.ongegrondehadith.nl/issues).
Hiervoor moet je wel een gratis GitHub accountje aanmaken.

